---
title: "Richiesta dati"
subtitle: "Come fare richieste di dati aperti alla pubblica amministrazione"
number: false
format:
  html:
    toc: true
    page-layout: full
---

::: {.callout-note}
## Nota della redazione

Questa pagina è **a cura dell'associazione onData**, **non è parte delle linee guida ufficiali dell'Agenzia per l'Italia Digitale (AgID)**.
:::

Queste linee guida nel **[paragrafo -@sec-richieste-di-riutilizzo]** sottolineano che anche tu, come cittadino o soggetto interessato, puoi **chiedere** a una pubblica amministrazione di **rendere disponibili dati per il riutilizzo**. La richiesta va formulata in modo chiaro, indicando quali dati desideri ottenere e, se possibile, in quale formato elettronico.

La pubblica amministrazione deve **rispondere entro 30 giorni**. Se la richiesta è particolarmente complessa o se ne ricevono molte contemporaneamente, il termine può essere prorogato di altri 20 giorni, ma solo con comunicazione motivata.<br>
Puoi inviare la richiesta all'ufficio che detiene i dati, all'Ufficio Relazioni con il Pubblico (URP), al Responsabile per la Transizione Digitale (se indicato come riferimento) o agli altri uffici indicati nella sezione "Amministrazione trasparente".

Se la richiesta viene respinta, l'amministrazione deve **spiegare il motivo del diniego**.

Se accolta, la richiesta comporta la **pubblicazione dei dati in formato aperto**, secondo gli standard previsti (pubblicazione nel portale open data della Pubblica Amministrazione a cui si è fatta la richiesta, o in una pagina web dedicata), e non un invio diretto solo al richiedente.

Nel **[par. -@sec-richieste-di-riutilizzo]** delle linee guida tutti gli altri dettagli e procedurali.

## Nota bene

Questa **non è** una richiesta di **accesso civico generalizzato** (**FOIA**), né una **richiesta di accesso documentale**, né **una richiesta di accesso civico semplice**, legata agli obblighi di pubblicazione previsti dalle norme sulla trasparenza.

È una forma autonoma di richiesta, fondata sull'**[art. 5, comma 1 del D.Lgs. 36/2006](https://www.normattiva.it/uri-res/N2Ls?urn:nir:stato:decreto.legislativo:2006-01-24;36~art5)**, che riconosce il diritto al riutilizzo dei dati detenuti dalle pubbliche amministrazioni, anche **su richiesta delle persone interessate**, quando non siano ancora stati pubblicati come open data.<br>
È quindi un **diritto di accesso per finalità di riutilizzo**, distinto dalle logiche della trasparenza e centrato sulla **valorizzazione del patrimonio informativo pubblico**.

➡️ È un tipo di richiesta i cui **esiti** diventano **un bene comune**: i dati vengono pubblicati e resi disponibili a chiunque, a differenza delle richieste di accesso, dove i dati sono restituiti solitamente soltanto a chi li ha richiesti.

## Esempio di richiesta

Si consiglia di inviare la richiesta tramite **PEC**.

> **Oggetto:** Richiesta di riutilizzo dati ai sensi dell'art. 5 del D.Lgs. 36/2006
>
> **Testo della richiesta:**
>
>
> Alla cortese attenzione dell'ufficio competente,
>
> il/la sottoscritto/a [Nome Cognome], [eventuale ruolo o ente di appartenenza], intende, ai sensi dell'art. 5 del D.Lgs. 24 gennaio 2006, n. 36 [1], presentare richiesta di riutilizzo dei seguenti dati detenuti dalla Vostra amministrazione:
>
> **[descrivere con chiarezza i dati richiesti: es. dati sulle emissioni atmosferiche nel Comune X tra il 2019 e il 2023, comprensivi di coordinate geografiche e formato temporale]**.
>
> Chiedo, ove possibile, che i dati siano pubblicati in formato aperto e riutilizzabile, secondo quanto previsto dalla normativa vigente e dalle Linee Guida AgID [2], rendendoli disponibili tramite il portale open data dell'ente o altra piattaforma accessibile pubblicamente.
>
> Resto a disposizione per ogni chiarimento utile alla definizione della richiesta.
>
> Cordiali saluti,
>
> [Nome Cognome]
>
> [1] <https://www.normattiva.it/uri-res/N2Ls?urn:nir:stato:decreto.legislativo:2006-01-24;36~art5><br>
> [2] <https://www.agid.gov.it/sites/agid/files/2024-05/lg-open-data_v.1.0_1.pdf>
